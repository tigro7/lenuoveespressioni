<catalogo>

<spettacolo>
<titolo> Un Amore Senza Tempo </titolo>
<short> Celebre dramma ambientato a Verona, teatro della storia, adattato a musical </short>
<desc>
Il pubblico si dovrà "sporgere" da un balcone per vedere l'arrivo dell'amato, poi dovrà "scappare" da parenti irritati e infine "nascondersi" in oscure cripte per poter vedere il tanto atteso lieto fine della famosissima storia d'amore. 
Rispetto agli spettacoli precedenti le canzoni sono in italiano, ma non mancano gli sfarzosi costumi, confezionati per l'occasione e le spettacolari scenografie esaltate ad arte da un emozionante gioco di luci.
Un Amore Senza Tempo rende giustizia all'originale Shakespeariano e permette a tutti di rivivere le forti emozioni che lo caratterizzano, senza che si avverta lo scorrere del tempo in queste due ore intense.
</desc>
<immagine>romeojuliet.jpg</immagine>
</spettacolo>

<spettacolo>
<titolo> I Wanna Dance </titolo>
<short>
In un Pittsburgh industriale degli anni '80, si incrociano le storie di due coppie. 
</short>
<desc>
Alex e Gloria sognano un futuro migliore: una nella danza, l'altra a Broadway. Tutto si complica quando Alex incontra Nick, il proprietario dell'acciaieria in cui lavora. La vita di Gloria invece prende una brutta svolta che la porterà a perdere di vista il suo obiettivo. Tra balli provocanti e canzoni iconiche seguiremo l'evoluzione non solo dell'amicizia, ma anche delle storie d'amore tra le coppie. Riusciranno Alex e Gloria a realizzare il loro sogno?
</desc>
<immagine>iwannadance.jpg</immagine>
</spettacolo>

<spettacolo>
<titolo> Say I Do </titolo>
<short> Piacevole commedia musicale ambientata su un'isola greca negli scintillanti anni '80 </short>
<desc> Alla vigilia del matrimonio della figlia Sophie, Donna ritrova incredibilmente ospiti nel suo albergo i tre amanti con cui trascorse l'estate precedente alla nascita di Sophie. Nonostante un iniziale rifiuto, Donna è costretta ad accettare la situazione, salvo poi scoprire che è stata proprio la sposa ad invitarli, sicura che, una volta conosciuti, sarebbe stata in grado di riconoscere quale fra essi sia il suo vero padre.
Una trama molto piacevole, condita con manciate di paiette, boa colorati e pinne; il tutto, accompagnato dal travolgente ritmo del pop anni '80, permette a “Say I Do” di essere godibile da una platea di qualsiasi età.</desc>
<immagine>sayido.jpg</immagine>
</spettacolo>

<spettacolo>
<titolo> Tra Realtà e Magia </titolo>
<short> Il dramma di un nobile principe caduto in disgrazia, alla ricerca del vero amore per spezzare la maledizione che lo affligge. </short>
<desc> Un giorno, il principe di una nobile e potente casata negò l'aiuto ad una povera mendicante che si presentò alle porte del suo castello. Rigettata malamente e ferita nell'orgoglio, la vecchia mendicante rivelò la sua vera identità di strega e lanciò una terribile maledizione sul principe. Il suo aspetto divenne terribile, paragonabile a quello di una bestia, mentre i suoi fidati servitori vennero trasformati in oggetti.
Ripudiato da tutti coloro che un tempo lo rispettavano, il cuore del principe è ormai diventato arido e privo di sentimenti. L'unico modo per annullare la maledizione è quello di tornare ad amare qualcuno, in modo puro e vero, prima che la rosa piantata nella torre del castello perda il suo ultimo petalo.
“Tra Realtà e Magia” è quindi l'interpretazione di un grande classico, che grazie all'inconfondibile tocco de “Le Nuove Espressioni” viene arricchito di musiche e balli per accompagnare lo svolgimento della trama e renderla più godibile anche ai più piccoli.</desc>
<immagine>trarealtaemagia.jpg</immagine>
</spettacolo>
    
<spettacolo>
<titolo> E... State Insieme </titolo>
<short> Teenage drama scolastico, nei Rockabilly anni '50 di una non precisata periferia Statunitense. </short>
<desc> Appena trasferitasi dalla lontana Australia, Sandy vuole integrarsi nelle meccaniche della Rydell High School. Ancora non sa che il fuggevole amore dell'estate passata si ripresenterà all'improvviso nella sua vita, creando una grande confusione. Danny, rientrato nella sua cittadina, non è più lo stesso affabile ragazzo che Sandy ha incontrato al mare, ma è a capo di una banda di teppistelli, i TBirds, che vuole partecipare alla pericolosissima Thunder Road. Non ci potrebbero essere persone più diverse sulla faccia della terra, riusciranno Sandy e Danny a ritrovarsi e a ritrovare l'amore? Quale sarà il destino di Rizzo, da tutti additata come ragazza dai facili costumi? Rivivete insieme a noi le canzoni e i balli che hanno fatto battere il cuore a tutte le generazioni di teenager.</desc>
<immagine>estateinsieme.jpg</immagine>
</spettacolo>

<spettacolo>
<titolo> Una Valanga di Matrimoni </titolo>
<short> Accettare nella propria vita un marito e i suoi sei fratelli. </short>
<desc>Commedia musicale ambientata nell'Oregon del 1850 che vede protagonisti i sette fratelli Pontepee, boscaioli  giovani e scapoli, nelle loro loro quotidianità di montagna. Ben presto il maggiore dei fratelli, Adamo, si rende però conto che è seriamente necessaria la presenza di una figura femminile nelle loro vite... è tempo di cercare una moglie (o per meglio dire, di una serva) che possa innanzitutto aiutare gli uomini nella gestione domestica.
E' qui che entra in scena la protagonista femminile, l'adorabile Milly, conosciuta al villaggio nel quale Adamo si era recato per recuperare le provviste. Tra i due scocca subito la scintilla e la ragazza, ignara dell'esistenza dei sei fratelli maschi di Adamo, accetta la proposta del ragazzo di trasferirsi a casa sua. I primi giorni non sono per niente facili, soprattutto perché la convivenza si rivela non certo rosea per Milly...piano piano però i rapporti si distendono e la ragazza inizia a entrare nel cuore di tutti i fratelli venendo a ricoprire la figura di una sorta di “sorella maggiore” e diventando quindi una “di famiglia”.
Milly stessa si rende ben presto conto che i boscaioli, dediti solo al lavoro e agli scherzi, necessitano immediatamente di conoscere delle fanciulle per aggraziare il loro comportamento alquanto grezzo. E' così che l'allegra comitiva si reca al villaggio dove Milly presenta alcune sue amiche ai fratelli Pontepee che in men che non si dica finiscono per fare a botte con i “locali” rivali in amore.
Tornati nella loro casa in montagna i fratelli non possono dimenticare le ragazze conosciute e le stesse hanno pensieri solo per i boscaioli ma sanno che non sarà facile far accettare alle loro famiglie il rapporto con quei “ragazzacci”. 
La storia continua con rapimenti, valanghe e danze coinvolgenti e si conclude nel migliore dei modi... con un un pargoletto che risolverà il problema d'amore di tutte le coppie coinvolte.
Il musical, acclamato da tutta la critica, è sicuramente coinvolgente per la storia d'amore di non una bensì di 7 coppie; gli abiti “stile retrò di campagna”, le canzoni e le danze (in cui si sono cimentati soprattutto i ragazzi) non hanno infine nulla da invidiare alle più colorite sagre di paese.
</desc>
<immagine>unavalangadimatrimoni.jpg</immagine>
</spettacolo>
    
    
<spettacolo>
<titolo> Tasche Vuote Cuore in Festa </titolo>
<short> Vita morte e miracoli del poverello da Assisi </short>
<desc>Attraverso la voce di Pietro di Bernardone, padre di Francesco e della Cenciosa, poverella del paese, il musical narra la vita di San Francesco D'Assisi. A partire dalla scena in cui Francesco si spoglia dei suoi abiti borghesi e attraverso le canzoni il pubblico entra in contatto con il frate e con gli eventi che caratterizzarono la sua vita: l'incontro con Chiara che decide di indossare l'abito da monaca e seguirlo, il riconoscimento ufficiale della congregazione francescana a Roma dal Papa, la “predica agli uccelli” (uno degli eventi più conosciuti della vita di Francesco), lo scontro con il lupo, fino ad arrivare al perdono del padre dopo la morte.
</desc>
<immagine>taschevuotecuoreinfesta.jpg</immagine>
</spettacolo>
    
    
    
<spettacolo>
<titolo> Salviamo la Famiglia Banks </titolo>
<short> Storia di una tata a dir poco magica</short>
<desc> Ispirato alla famosa storia di Mary Poppins, viene messo in scena per la prima volta nel 2012.
La vita della famiglia Banks viene sconvolta dal momento in cui la vecchia governante stanca dalla vivacità dei due bambini, rassegna le sue dimissioni. 
Dubitando della sbadata moglie Winifred quanto alle sue capacità di trovare una badante efficiente, il banchiere George Banks fa un annuncio sul Times per cercare la perfetta babysitter per i suoi figli.
Nel frattempo anche i piccoli Jane e Michael si industriano per la ricerca e compongono una filastrocca nella quale descrivono la loro governante ideale e la fanno ascoltare al papà che però non apprezza e straccia il testo gettandolo nel camino. 
Il giorno successivo fuori da casa Banks si presenta Mary Poppins, una super tata richiamata non tanto dall'annuncio del vecchio George ma magicamente da quello dei due piccoli bambini. 
La storia prosegue con le avventure di Mary Poppins e dei bambini tra canzoni della buona notte e viaggi da sogno all'interno di paesaggi disegnati sui marciapiedi... insomma niente di normale e niente di meglio per i due piccoli Banks. Oltre le vicende della tata e dei bimbi, viene anche narrata la storia dei coniugi Banks: il rigido e serio banchiere George e la femminista incallita Winnifred seguita dalle sue tre simpatiche cameriere. Storie che si intrecceranno con quella della tata durante la celebre canzone degli spazzacamini capeggiati dal simpatico Bert, amico di vecchia data di Mary Poppins...
Lo spettacolo è stato amato da spettatori di tutte le età specialmente per le rocambolesche coreografie che hanno davvero messo alla prova per la prima volta l'intera compagnia con il grande “scoglio” della danza.
</desc>
<immagine>salviamolafamigliabanks.jpg</immagine>
</spettacolo>

<spettacolo>
<titolo> Herkules </titolo>
<short> Va in scena l'epica storia dell'ascesa all'Olimpo del più irriverente tra gli eroi greci.</short>
<desc>Sì, stiamo parlando del piccolo Ercole, figlio del Dio Zeus e della Dea Era, accolto come una piccola star da (quasi) tutti gli abitanti dell'Olimpo. Diciamo quasi perché, come in tutte le vere storie che si rispettino, il cattivo è sempre in agguato: il malvagio Ade, fratello di Zeus e Dio degli Inferi non è infatti per niente contento di questo nuovo arrivo perché, con la nascita del piccolo, rischia di perdere definitivamente la possibilità di diventare Re degli Dei. 
Il neonato è l'ostacolo più grande per i suoi diabolici piani di conquista del mondo e quindi deve essere eliminato. Ade decide perciò di sguinzagliare i suoi fedeli scagnozzi, Pena e Panico, ottusi diavoletti che tutto sono tranne che cattivi e spaventosi e che proprio a causa della loro sbadataggine non riescono a uccidere il piccolo ma soltanto a renderlo mortale.
Ercole quindi, ormai divenuto solo un mezzo-Dio, è costretto a lasciare l'Olimpo con la speranza di ritornarci qualora si fosse dimostrato un vero Eroe sulla Terra. Il piccolo cresce sulla terra e diviene un ragazzo, accompagnato dai suoi “genitori adottivi” Alcmena e Anfitrione. 
Giunto ai suoi 17 anni, ecco però che ritorna il perfido Ade che, facendo leva sui suoi giovani sentimenti, riesce ad attirarlo negli inferi, costringendo Megara, la bella fidanzata dell'eroe, a tendergli una trappola. 
Ade, pregustando la sua vittoria vuole definitivamente liberarsi di lui e completare il suo piano per spodestare Zeus e diventare padrone dell'Olimpo. Nella sua accurata pianificazione però non considera quanto può essere potente la forza di un Eroe guidato dal vero amore...
Con “Olimpici” costumi di scena e scenografie imponenti come l'indimenticabile Idra (il malefico mostro a tre teste) realizzata artigianalmente in carta pesta, lo spettacolo è stato apprezzato soprattutto dai più piccoli ma...anche i grandi lo hanno amato tant'è che la Compagnia si è dilettata in numerose repliche tra le quali quella a Milano in vero e proprio anfiteatro all'aperto, una location “esclusiva” e proprio perfetta.
</desc>
<immagine>herkules.jpg</immagine>
</spettacolo>
 
<spettacolo>
<titolo> I Soliti Idioti </titolo>
<short> Una serie di sketch apparentemente scollegati...</short>
<desc> Lorem ipsum dolor sit amet, consectetur adipiscing elit. Ut tincidunt nisi nec gravida hendrerit. Donec mattis metus a nisl porttitor, at gravida nunc cursus. Nulla facilisi. Morbi non aliquam sem, eu placerat lacus. Nullam elementum nunc urna, at porta elit efficitur id. Class aptent taciti sociosqu ad litora torquent per conubia nostra, per inceptos himenaeos. Vivamus porttitor consequat odio, a dictum tellus volutpat ac. Phasellus pulvinar nibh sed bibendum bibendum. Donec venenatis at ante ac cursus. Donec vitae nibh nec libero egestas aliquet. Vestibulum scelerisque ante leo, ut mattis felis tincidunt a. Quisque in volutpat turpis. Mauris tempus ligula nec nunc viverra, eu ullamcorper urna consectetur. Nullam scelerisque, nibh id iaculis rhoncus, neque mi lacinia leo, nec eleifend risus nunc a metus. Sed at ipsum lacinia, auctor lacus in, efficitur ante.</desc>
<immagine>isolitiidioti.jpg</immagine>
</spettacolo>

<spettacolo>
<titolo> Su di Noi Nemmeno una Nuvola </titolo>
<short> Un parroco di periferia, una peperonata, un sogno molto movimentato. Questo è il punto di partenza.</short>
<desc> Liberamente tratto dalla commedia musicale di Garinei e Giovannini “Aggiungi un posto a tavola”, è stato il primo spettacolo messo in scena dalla Compagnia che, nel lontano 2006, era composta da ragazzi poco più che adolescenti.
Don Giulio, il giovane parroco di un piccolo paese, è tormentato dagli impegni ecclesiastici e questi suoi pensieri si tramutano in sogni strani e assurdi... Una notte, anche grazie a una certa quantità di peperonata mangiata a cena, sogna di ricevere una "inaspettata" telefonata, dall'altro capo della cornetta c'è Dio in persona che gli ordina di preparare un'arca in vista di un secondo diluvio universale che sarebbe scoppiato di lì a breve. In scena, a fianco di Dio c'è anche il suo prode e fedele angelo Gabriele, irriverente e cinico cherubino dalla battuta sempre pronta.
La commedia prosegue con il giovane parroco confuso, spaventato e anche incredulo che inizia i preparativi per l'arca aiutato dall'intero paese ma anche intralciato da mille inconvenienti primo tra tutti il Sindaco del paese che cercherà di mettergli i bastoni tra le ruote. Non manca anche una nota d'amore infatti Martina, la figlia del sindaco, è (non tanto) segretamente innamorata di lui e fa di tutto per potergli stare vicino...
Filo conduttore durante tutta la storia è la presenza di tre simpaticissime vecchiette che ascoltano le storie dei protagonisti capendo ben poco di quello che sta succedendo.
La commedia ha avuto un enorme successo, dovuto anche all'entusiasmo della novità: questo spettacolo è stato per molti attori della compagnia la prima esperienza su un palco. Lo spettacolo è stato replicato più di dieci volte nei teatri della zona ricevendo sempre riscontri positivi; sarà forse anche per questo che il ricordo di “Su di noi nemmeno una nuvola” avrà sempre un posto speciale nel cuore di ciascun “veterano” della compagnia.
</desc>
<immagine>sudinoinemmenounanuvola.jpg</immagine>
</spettacolo>
    
</catalogo>
