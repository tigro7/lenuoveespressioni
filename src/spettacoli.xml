<catalogo>

<spettacolo>
<titolo> Say I Do </titolo>
<short> Piacevole commedia musicale ambientata su un'isola greca negli scintillanti anni '80 </short>
<desc> Alla vigilia del matrimonio della figlia Sophie, Donna ritrova incredibilmente ospiti nel suo albergo i tre amanti con cui trascorse l'estate precedente alla nascita di Sophie. Nonostante un iniziale rifiuto, Donna è costretta ad accettare la situazione, salvo poi scoprire che è stata proprio la sposa ad invitarli, sicura che, una volta conosciuti, sarebbe stata in grado di riconoscere quale fra essi sia il suo vero padre.
Una trama molto piacevole, condita con manciate di paiette, boa colorati e pinne; il tutto, accompagnato dal travolgente ritmo del pop anni '80, permette a "Say I Do" di essere godibile da una platea di qualsiasi età.</desc>
<immagine>sayido.jpg</immagine>
</spettacolo>

<spettacolo>
<titolo> Tra Realtà e Magia </titolo>
<short> Il dramma di un nobile principe caduto in disgrazia, alla ricerca del vero amore per spezzare la maledizione che lo affligge. </short>
<desc> Un giorno, il principe di una nobile e potente casata negò l'aiuto ad una povera mendicante che si presentò alle porte del suo castello. Rigettata malamente e ferita nell'orgoglio, la vecchia mendicante rivelò la sua vera identità di strega e lanciò una terribile maledizione sul principe. Il suo aspetto divenne terribile, paragonabile a quello di una bestia, mentre i suoi fidati servitori vennero trasformati in oggetti.
Ripudiato da tutti coloro che un tempo lo rispettavano, il cuore del principe è ormai diventato arido e privo di sentimenti. L'unico modo per annullare la maledizione è quello di tornare ad amare qualcuno, in modo puro e vero, prima che la rosa piantata nella torre del castello perda il suo ultimo petalo.
"Tra Realtà e Magia" è quindi l'interpretazione di un grande classico, che grazie all'inconfondibile tocco de "Le Nuove Espressioni" viene arricchito di musiche e balli per accompagnare lo svolgimento della trama e renderla più godibile anche ai più piccoli.</desc>
<immagine>bestia.jpg</immagine>
</spettacolo>

<spettacolo>
<titolo> Herkules </titolo>
<short> L'epica storia dell'ascesa all'Olimpo del più irriverente tra gli eroi greci.</short>
<desc> La nascita del figlio di Zeus, venne celebrata come mai prima sul Monte Olimpo. Tuttavia, una visione del futuro annunciò al malvagio Ade che proprio il neonato Ercole rappresentava l'unico ostacolo per i suoi piani di conquista del mondo. Il dio degli inferi sguinzagliò immediatamente i suoi fedeli scagnozzi per uccidere la creatura, ma a causa della loro sbadataggine riuscirono solo a renderlo mortale. Il ragazzo fu tristemente costretto a lasciare l'Olimpo a causa della perdita dei suoi poteri, con la promessa di ritornarci qualora si fosse dimostrato un vero Eroe sulla Terra. 
Facendo leva sui sentimenti dell'ormai diciassettenne Ercole, Ade riesce ad attirarlo negli inferi, costringendo la bella fidanzata dell'eroe a tendergli una trappola. In questo modo, Ade vorrebbe definitivamente liberarsi di lui e dare il via al suo piano per spodestare Zeus e diventare padrone dell'Olimpo. Tuttavia, nella sua accurata pianificazione, il malvagio dio non aveva considerato la forza di un Eroe guidato dal vero amore... </desc>
<immagine>grease.jpg</immagine>
</spettacolo>

</catalogo>